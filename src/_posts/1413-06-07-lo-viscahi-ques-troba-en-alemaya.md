---
title: Lo viscahí que 's troba en Alemaya
author: Ausiàs March
layout: post
---

Lo viscahí que 's troba en Alemaya\\
paralitich que no pot senyalar\\
si es malalt, remey no li pot dar\\
metje del mòn si donchs no es de Espanya\\
qui del sèu mal haurá mes conexenca\\
y entendrá mòlt millor la qualitat,\\
á tal jo som en estrany lloch posat\\
qu' altre sens vos ja no 'm pot dar valenca.

Jo viu uns ulls haver tan gran potenca\\
de dar dolor é promete plahèr\\
y esmaginant viu sus mi tal poder\\
que 'n mon castell era esclau de remenca.\\
Jo viu un gest é setí una veu\\
d' un fehle cos é cuydara jurar\\
que un hom armat jo 'l fera congoxar\\
sens romprem pell jo 'm so retut per seu.

Si com l' infant que sab pèl carrer seu\\
prou bè anar segons sa poca edat\\
si en esculls per cas se veu posat\\
está pauruch, no sab hon se tè 'l peu,\\
d' anar avant per que no hi veu perjada\\
no vol, no pot usar de camí plá,\\
tornar no sab de hon altre 'l portá\\
ni menys per si may ferá tal jornada.

Mos ulls d' açó han feta la bugada\\
é tots sos senys si son volguts mesclar\\
jo pena 'm pas mes no hi puch contrastar\\
per qu' algun tant ab delit es mesclada.\\
Amor me vol é fortuna m' desvia\\
á tals contrasts no basta mon poder\\
sens ell al mòn remey no puch haver\\
donchs dir m' héu vos, jo de mi que m' faria?

Dormint, vetllant jo tinch la fantasia,\\
en contemplar qui am, qui es, que val\\
é quant mes trob llavors me vá pus mal\\
pèl pensament qui 'm met en gran follia.\\
Hoc he tan gran que jo amo son desdeny,\\
son poch parlar, son estat tal qual es,\\
mes que esser Rey del poble tot francés\\
é muyra prest si 'n mon parlar jo 'm feny.

Vos no voler lo mèu voler enpeny\\
é vostres ulls han mon arnes romput\\
mon pensament minvant m' ha ja vençut\\
sò presoner pauruch per vostre seny:\\
lo vostre gest tots mos actes afrena\\
é mon voler res nol pot enfrenar\\
l' ivern cremant l' estiu sens escalfar\\
aquests perills me daran mala estrena.

Tornada.

Bella ab bon seny, tot es poca faena\\
al mèu affany véure vos lluny estar\\
car prop de vos res no 'm pot mal temps dar\\
y lluny de vos no trob res bo sens pena.
