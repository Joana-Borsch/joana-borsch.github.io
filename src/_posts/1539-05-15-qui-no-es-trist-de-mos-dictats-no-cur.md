---
layout: post
title: Qui no es trist de mos dictats no cur
author: Ausiàs March
---
Qui no es trist de mos dictats no cur\\
ó en algun temps que sia trist estat\\
é lo qui es de mals apassionat\\
per ferse trist no cerque lloch escur\\
lija mos dits mostrant pensa torbada\\
sens algun art exits d'hom fora seny,\\
é la rahó qu'en tal dolor m'enpeny\\
Amor ho sab quina es la causa estada.

Alguna part é mòlta es trobada\\
de gran delit en la pensa del trist,\\
é si les gents ab gran dolor m'han vist\\
de gran delit m'arma fon companyada.\\
Quant simplament Amor ab mi habita\\
tal delit sent que no 'm cuyt ser al mòn,\\
é com sos fets vull véure de pregon\\
mescladament ab dolor me delita.

Prest vè lo temps que faré vida hermita\\
per mills poder d'amor les festes colre.\\
d'est viure estrany algú nos vulla dolre\\
car per sa cort Amor me vol é 'm cita,\\
é jo qui 'l am per si tan solament,\\
no denegant lo dó que 'm pot donar\\
á sa tristor me plau abandonar\\
é per tots temps viure entristadament.

Traure no puch de mon enteniment\\
que sia cert é mòlt pus bell partit\\
sa tristor gran que tot altre delit\\
puix hi recáu delitos languiment.\\
Alguna part de mon gran delit es\\
aquella que tot home trist aporta\\
que playent si lo plànyer lo confort\\
mes que si d' èll tot lo mòn se dolgues.

Esser me cuyt per mòltes gents repres\\
puix que tant llou viure en la vida trista\\
mes jo que hi he sa gloria al ull ja vista\\
desig sos mals puix delit l' es permes.\\
No s' pot saber menys de la esperiença\\
lo gran delit qu' es en lo sols voler\\
d' aquell qui es amador verdader\\
é ama si vehentse en tal volença.

Tornada.

Lir entre carts, Dèu vos don coneixença\\
com sò per vos á tot estrem posat\\
ab son poder Amor m' ha 'nderrocat\\
sens aquell sèu d' infinita potença.