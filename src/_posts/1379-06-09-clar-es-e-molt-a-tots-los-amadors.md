---
title: Clar es é mòlt á tot los amadors
author: Ausiàs March
layout: post
---
Clar es é mòlt á tot los amadors\\
y á tots aquells que de mí han sabut\\
que mon semblant no n' es huy conegut\\
de haber sentit amor y ses dolors.\\
No m' fá mester testimonis haver\\
ne blan parlar ab persuassions,\\
ne falagar orellas ab rahons,\\
favor há gran paraula disent ver.

Perqué 'ls estrems ha cercat mon voler\\
en aquest mòn no ha trobat semblant,\\
los que 'ls migs llochs de amor van cercant\\
no 'ls defallí trobar tot llur mester.\\
Amor en mi tant há lloch convinent\\
que 'n altra part se véu ésser estrany\\
son llauger pés ja don' al mon afany\\
als muscles méus es carrech mólt plasent.

No fará mòlt lo qui será crehent\\
vehent de amor en mi lo sèu procés\\
la grossa part d' amor en mi gran es\\
del altre 'm call que 's fort dar entenent.\\
Los actes grans d' aquest amor mostrats\\
jutjaulos tots los qui mes n' entenéu,\\
los no tocants perdon si 'm reprenéu\\
car segur sò dels ben enamorats.

Mes sentiments son aixis alterats\\
quant la que am' mon ull pot divisar\\
que no 'm acort si só en terra ó en mar\\
é 'ls membres lluy del cor tinch refredats.\\
Si 'm trob en part hon li puscha res dir\\
jo crido algú perqué ab ell m' escus\\
aquesta es pòr per' qu' ella no 'm refus\\
crehent mon mal de mala part venir.

Tal pena donchs qui la pot sostenir\\
com jo vehent que 'm degra ser grahit\\
per mòlt amor d' ardiment ser fallit\\
é mon voler estrem veig desgrahir.\\
Ans sò jutjat hom pech é sens amor,\\
ó sens calor alguna natural,\\
ó, si no 'm fos la fama cominal\\
ja fora mort per sobres gran dolor.

No trob' en mi poder dir ma tristor\\
é de açò ne surt un gran debat\\
lo mèu cor diu; que no es enculpat\\
car del parlar la llengua es senyor.\\
La llengua diu: qu' ella mòlt bè ho dirá\\
mes que la pòr del cor forsa li tol,\\
que, sens profit, esta com parla vol\\
é que si ho fá que balbucitará.\\
Per esta pòr vana la pensa está

sens dar consell per execusió\\
no es senyor en tal cas la rahó,\\
l' orgue del cos desbaratat está,\\
la má no pot suplir en lo sèu cas,\\
móuse lo peu no sabent lo perqué,\\
tremolament per tots los membres ve\\
perqué la sanch fà corre al pus llas.

O, tu, amor qui ab ulls cluchs estás\\
quant vols partir tos amargosos dons\\
no compensant los mérits é rahons\\
ta voluntat regeix fortunat cas:\\
Vulles pensar l' incomportable dan\\
que lo mòn reb de tos fets desiguals\\
qui pren de tu delits degrá haver mals\\
é plors aquell qui degra anar trufan.

Tornada.

Lir entre carts, les coses periran\\
que dintre si estan en desacort:\\
¿Si amor à si no guarda de fer tort\\
com guardará lo qui 'l serveix de dan?