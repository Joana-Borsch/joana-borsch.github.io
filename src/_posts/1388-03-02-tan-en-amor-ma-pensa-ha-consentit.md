---
title: Tan en amor ma pensa ha consentit
author: Ausiàs March
layout: post
---

Tan en amor ma pensa ha consentit\\
que sens aquell en als no puch entendre\\
á mí que 'm plau que d' als no puscha pendre\\
tot altre fer mi entra en gran despit.\\
Los grans tresors ne tot lo honor del mòn\\
no 'm plau haver á menys de ser amat\\
car sens açó no 'm do ben ahuirat\\
çó que no 's car tot mon desig confon.

Pobre sò donchs mòlt mes que Job no fon\\
puix es dit rich cell que no ha desig,\\
en passions jo 'm trob dins en lo mig\\
si desijar ab desesper l' hom fon.\\
James amor ne fon axí avinent\\
en bè mostrar sa famósa virtut\\
com al mentarme y fèrme de abatut\\
ben ahuirat sus tots complidament.

Per dos estrems amor es mal mirent\\
per mòlt é poch é lo mig se jaqueix\\
be 's mostra pech pus contra si falleix\\
car tot ço cáu qu' estrem es son tinent.\\
Be 'm maravell si amor no decau\\
puix qu' en estrems vol qu' estiga son pes\\
lo mèu voler es mes que tota res\\
y 'l vostre esmenys que 'l terç d' un punt de dau

Durar no por sino 'm es fet gran frau\\
trencant amor de natura 'ls costums\\
poch menys contrast que tenebres é llums\\
en mon valer y 'l de ma dona jau;\\
O Dèu, perqué amor es desigua\\
que no consent que vostre voler cresca\\
perqué lo mèu per null temps no peresca\\
si bè no 'm sènt quant ne vindrá aquest mal.

Dèu per bondat vol ser tan cominal\\
que no consent un cor dur é selvatje\\
esser amat ha gran desavantatje\\
d' aquell qui es en amor son cabal,\\
per çò no 'm pens' que amor en mi dur\\
car en amar vos he pres tot estrem\\
lo vostre cor es d' mor así sém\\
que 'n mi pensar no crech james atur.

Tornada

Plana de seny, per lo amor que 'us port' jur\\
que si 'm vè tart la vostra benvolença\\
present de tots faré de mi sentença\\
que sonará mentre 'l mòn dels vius dur.
