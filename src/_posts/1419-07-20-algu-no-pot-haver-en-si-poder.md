---
title: Algú no pot haver en si poder
layout: post
author: Ausiàs March
---
Algú no pot haver en si poder\\
altre amar contra sa voluntat\\
ne ser tan fort n' ab tanta potestat\\
á deslligar los nuus qu' Amor sab fer.\\
¿Qui es lo foll qui 'm repta si no am?\\
¿Qui es lo foll reptantme de amar?\\
tal passió ningú la pot forçar\\
perqué d' algú si bè no 'm vol, no 'm clam.

O ver Amor, á tu invoch é reclam\\
puix m' has plagat vulles m' abandonar\\
aquell unguent que sol medicinar\\
los pacients que per tu mal passam.\\
No sia sols jo en tal disfavor\\
ta pietat mans juntes la requir\\
no 'm dons mercé mes guardo del servir\\
tant, am quant pot fer hom amar Amor.

O tu qui ets sobirana dolor\\
quant desiguals los volers fás venir\\
no 't veja tal ó m' atorga l' morir\\
dolça 'm será de mort l' amargor:\\
móstram la llum de vera esperança\\
no pas aytal com de tu vana 'm ve\\
mes que rahó la consenta prop se\\
ns 'm vulles dar enganosa fiança.

Si col malalt de viure tè fermança\\
per alguns mals que familiars tè\\
si algun mal d' altre accident li vè\\
en por de mort l' imaginar lo lança,\\
ne pren á mi que 'm era ja no res\\
lo mal d' amor vivint sobre aquell\\
é per mal nou á morir vinch per ell\\
per no ser tal é com, mòlt major, es.

O tu Amor aquí Dèu ha permes\\
que de infant usar fas l' home vell,\\
é lo sabent d' ignocent, no sab ell\\
puix que de tu ell no sia defes.\\
Tu ets aquell aure mólt pestilent,\\
portant al mòn una plaga mortal:\\
esser menys d' ulls ans del colp mòlt hi val\\
mes al ferit mort sola es guariment.

Tornada.

Amor, Amor, lo jorn que l' ignocent\\
per bé de tots fon posat en lo pal\\
vos me feris car jo 'm guardava mal\\
pensant quel jorn me fora defenent.