---
layout: post
title: Aixi com cell qui desija vianda
author: Ausiàs March
---

Aixi com cell qui desija vianda\\
per apagar sa perillòsa fam\\
evéu dos poms de fruyt en un bell ram\\
é son desig egualment los demanda\\
no l' complirá fins part haja elegida\\
si que 'l desig vers l' un fruyt se decant,\\
així m' ha pres dues dones amant\\
mes elegesch per haver d' amor vida.

Si com la mar se plan grèument é crida\\
com dos forts vents la baten egualment\\
l' un de llevant é l' altre de ponent,\\
é dura tant fins l' un vent l' ha jequida\\
sa força gran per lo mes poderos,\\
dos grans desigs han combatut ma pensa\\
mes lo voler vers un seguir dispensa\\
jo 'l vos publich amar dretament vos.

E no cuydéu que tan ignocent fos\\
que no vehés vostra avantage grau\\
mon cos no cast estava congoxan\\
de perdre lo qui 'l era delitos;\\
una rahó ab èll fon de sa part\\
dihent que 'n ell se pren aquest amor\\
sentint lo mal é lo delit major\\
si que 'l content cascú pot esser fart.

L' enteniment á parlar no vench tart\\
é planament desféu esta rahó\\
dihent que 'l cos ab sa complexió\\
ha tal Amor com un Llop ó Renart.\\
Que lur poder d' amor es limitat\\
car no es pus que un apetit brutal\\
é si l' amant veuréu dins la fornal\\
no será plant é molt menys defensat.

Ell es qui venç la sensualitat\\
si bè no es en ell prim moviment,\\
en ell está del tot lo jutjament\\
esclava 's diu sua la voluntat.\\
Qui es aquell qui en contra d' ell reny\\
que voluntat per qui l' fet se executa\\
l' atorch senyor y si ab èll disputa\\
á la per fi se guia per son seny.

Diu mes avant al cos, ab gran endeny:\\
Vanament vols é vans son tos desigs\\
car dins un punt tos delits son fastigs\\
romansne llás tots jorns ne prens enseny.\\
Ab tu mateix delit no pots haver\\
tant es grosser qu' amor no 'n es servit\\
volenteros acte de bè es di\\
é de aquest bè tu no sabs lo carrer

Si be complit lo mòn pot retener\\
per mi es l' hom en tal sobiran bè\\
é qui sens mi esperansa sostè\\
es foll ó pech ó terrible grosser.\\
Aytant com es l' enteniment pus clar\\
es gran delit lo que per ell se pren\\
subtil art es lo subtil pensamen\\
qui de fins pasts no l' jaqueix endurar.

Tornada.

Plena de seny, no pot Dèu á mi dar\\
fora de vos que descontent no camp,\\
tots mos desigs sobre vos los escamp,\\
tot es dins vos lo que 'm fá desijar.
